# Uudet pelaajatulokkaat siivittävät liigan uuteen kierrokseen!

Tässä artikkelissa esitellään muutama uusi pelaaja joukkueista, jotka ovat liittyneet mukaan peleihin viime kierroksen aikana.

Kurkelan Kulmahampaat päättivät herättää henkiin sirkus Sariolan legendan: virtahepo Hummelin. Kallis operaatio vaati suden DNA:n yhdistämistä jo pahasti maatuneiden jäännösten jatkeeksi. Hurja peto sai yleisön ensin haukkomaan henkeään, ja tarjoilikin faneille varsinaisen sirkus esityksen.. valitettavasti pellen roolissa. Kömpelö otus kompuroi kolme kertaa peräkkäin itsensä kumoon taklatessaan itseään puolta pienempää vastustajaa.   Kulmahampaiden valmentaja vakuuttaa, että kyse oli vain hermoilusta, mutta fanit nimesivät Hummelin jo "Mummeliksi".

| #  | Name   | Position   | MA | ST | AG | PA | AV  | Skills                                 |
|----|--------|------------|----|----|----|----|-----|----------------------------------------|
| *  | Hummeli | Hippo   | 5  | 5  | 4+ | -  | 10+ | Bloodlust +3, Claws, Frenzy, Loner +4, Regeneration|


![alt text](/siteTexts/blogEntries/18/image.jpeg)

Ahjon Kahjojen pimeä sankari Mustis (blitzer) oli tiimin tähän asti kovin maalintekijä. Hän teki uransa aikana örkkistandardeilla kovan maalimäärän: 2. Kaksi osottautui kuitenkin olevan myös Mustiksen epäonnen luku, sillä se oli määrä vakavia aivotärähdyksiä, jotka hän kärsi liigan aikana. 

Ironisesti, viimeisin Kulmahampaiden tuottama aivotärähdys sattui vain muutama minuutti hänen tekemänsä viimeisen maalin jälkeen. Lopulta Mustiksen pää paisui niin suureksi tärähdyksistä, ettei hän voinut enää käyttää kypärää (AV -2). 

Päävalmentaja joutui tekemään vaikean valinnan ja passittamaan Mustiksen takaisin Ahjonpajaan potkujen kera. Ainakin hänellä on nyt uutta kerrottavaa baarin kantiksille seuraavaksi kolmeksi vuosikymmeneksi.

![alt text](/siteTexts/blogEntries/18/image-2.jpeg)

Ahjon kahjojen mysteerinen uusi tulokas, joka tunnetaan vain hänen pelaajanumerostaan "5", teki debyyttinsä pelissä Keravan Punaisia vastaan.
 
Ahjon Grilliltä Mustiksen seuraajaksi palkattu linjamies vaikutti lupaavalta hänen grillijonossa näyttämien judoliikkeiden perusteella. Kun oli hänen vuoronsa käsitellä palloa, laukesi hänen PTSD vuosien takaisesta kärsitystä Subutex-kuurista. 

Pallo herposi hänen käsistään ei vain kerran, kaksi, vaan KOLME kertaa sitä noukkiessa. Kun hän vihdoin sai pallon käsiinsä, oli Punaiset murjoneet örkit niin pahasti, että "5" romahti täysin ja vetäytyi kentän nurkkaan pitelemään palloa tärisevässä sylissään.

| #  | Name  | Position | MA | ST | AG | PA | AV | Skills                      | Hiring Fee | SPP | MNG | NI | TR | Current Value |
|----|-------|----------|----|----|----|----|----|-----------------------------|------------|-----|-----|----|----|---------------|
| 5  | "5" | Orc Lineman| 5  | 3  | 3+ | 4+ | 10+ | Animosity (Orc Lineman)    | 50,000     | 0   |     |    |    | 50,000        |

![alt text](/siteTexts/blogEntries/18/image-3.jpeg)

![alt text](/siteTexts/blogEntries/18/image-4.jpeg)
