# Stadium skandaali muhii Keravalla!  

Keravan kaupungin hallitus on tehnyt rohkean päätöksen: purettavan Anttilan kiinteistön tilalle nousee upouusi huippu moderni **Bloodbowl-stadioni**. Rakennustöiden on määrä alkaa tulevana perjantaina. Symbolisena eleenä hankkeen osapuolet kokoontuvat perjantaina seremonialliselle siipiaterialle.  

Hankkeen ympärillä leijuu kuitenkin raskaita skandaalin pilviä. Kaupungin virkamiehet ovat vakuutelleet kaiken olevan läpinäkyvää, mutta toimituksen lähteet kertovat, että siipiaterialle on kutsuttu useita nimekkäitä keravalaisia Bloodbowl-valmentajia ja joukkueen omistajia.  

Ohikulkijoilla oli paljon sanottavaa stadionhankkeesta:  

> “Mitä se Blood Bowl on? Onko se vähän niin kuin pesäpallo?”  
> — Martta, 57 v, opettaja  

> “Mun serkku sanoi, että siellä saa kaljaa. Kai se on sitten ihan hyvä.”  
> — Ville, 13 v, alakoululainen  

> “No jos ne kerran päätti, niin kai se siihen tulee. Ei oo mun tontilla.”  
> — Mika, 35 v, raksaukko  

---

# Maauimala siivottomassa kunnossa!  

Keravan maauimalan uudistuksen aikataulu ottaa jälleen takapakkia. **Sompion Sopulit** ovat jääneet kiinni salaisista harjoitusleireistä, joita on pidetty jo suljetun maauimalan alueella.  

Silminnäkijä kertoo, että altaista on tehty *"tunnelijuoksu simulaattoreita"* ja hyppytorniin on kätketty juustovarasto. Sopulit ovat jättäneet alueen siivottomaan kuntoon ja allaskin nyt hohtaa kirkkaan vihreänä.  

Toimitukseen ilmiannon teki punaisen ristin rahankerääjä:  
> “Sopulit eivät lahjoittaneet orpojen moottorisaha-rahastoon, joten päätin ilmiantaa heidät.”  

---

# Uudistuvaan Sinkkaan tulossa iskevä näyttely!  

**1.1.2026** alkaen Sinkassa pääsee tutustumaan *Egyptin mysteereihin* uudesta kuvakulmasta. Faaraot eivät ainoastaan rakentaneet pyramideja, vaan kehittivät myös omia pelejään.  

Muinaisen Blood Bowlin arvellaan saaneen alkunsa juurikin Niilin rannoilla. Näyttelyä on kuvailtu kenties hieman liiankin eloisan oloiseksi.  
![alt text]/siteTexts/blogEntries/15/sinkkamainos.jpg
---

# Viestejä kaupunkilaisilta  

- **Punainen risti kerää varoja varattomien orpojen moottorisaha-rahastoon.**  
  Lahjoituksia otetaan vastaan Kurkelan Kulmahampaiden harjoituskentän laidalla.  

- **Kokenut metsuri hakee uusia työmahdollisuuksia Keravan seudulta.**  
  Vuosien kokemus kaadoista, karsinnoista ja raivauksista.  
  Työn jälki on ollut kiiteltyä.  
  *“Jotkut ovat todenneet, että saha heiluu kuin pelikentällä konsanaan.”*  

  📞 Yhteystiedot: **sahaaja69@luukku.fi**  

- **Tervetuloa Keravan Junnu BloodBowl -joukkueeseen!**  
  Ikäraja 4 vuotta, mutta rohkeat kolmevuotiaatkin tervetulleita.  
  Kypärät pakollisia (jos löytyy).  

  Luvassa taklauksia, likaista peliä ja niin komeita arpia, että päiväkotikaverit muuttuvat vihreiksi kateudesta!  

  ➡️ Ensimmäiset harjoitukset ilmaiseksi.  
  📅 Tiistaisin, klo 18.  
  📍 Prisman parkkihalli.  
