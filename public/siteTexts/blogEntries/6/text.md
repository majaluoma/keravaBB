
# "Tämä on katastrofi" - Peijaksen ensiavun osastolääkäri kommentoi alkanutta Kerava Cupin liigaa

Peijaksen käytävillä haisee hiki, olut ja veri. Näky on kuin sirkuskaravaani olisi ajanut ensiavun seinästä sisään - aula on täynnä kirjaviin asuihin pukeutuneita vielä kirjavamman näköisiä keravalaisia, jotka pitelevät päitään ja katkenneita käsivarsiaan. Suurimmalla osalla on kevyitä murtumia sekä haavoja ja he pääsevät täältä aamuun mennessä pois, mutta muutama odottaa leikkaussalinkin käsittelyä. Voin vannoa että yhdellä oli pää irti kun hän tuli tänne mutta sitten se käveli hetken päästä ovesta ulos kommentoi Peijaksen osastolääkäri Liisa.

Viimeisinä päivinä on pelattu kolme ottelua Kerava Cupissa. Tiistaina Keravan juoksukaljat ja Keravan punaiset ottivat mittaa toisistaan ja sairastuvalle päätyi kymmenkunta pelaajaa. Ensimmäinen matsin uhri saatiin jo välittömästi pelin alkaessa, kun Junkkarinen puukotti yhdeltä punaiselta mahan auki. Alivoimallakin Keravan punaiset onnistui kuitenkin tahkomaan pisteitä ja peli päättyi tilanteeseen 2 - 1. Maalintekoon saattoi alivoimatilanteessa auttaa se, että pelipallo oli vaihtunut kontiksi kaljaa. Maalintekijöinä Radler ja Susimies Seppo. 

![alt text](/siteTexts/blogEntries/6/image.jpeg)

Keskiviikkona katsomoissa kävi yhteensä melkein 20 000 katsojaa kun samana päivänä pelattiin Sompion sopulit vastaan Kurkelan kulmahampaat sekä Rappion etujoukkojen ja Örkkimörkkien matsi. Kurkelan kulmahampaat vei oman kisansa pistein 1 - 0, mutta silmiinpistävää oli se ylimielisyys, jolla Kurkelan vampyyrit maaleja yrittivät tehdä. Aina maaliviivalle päästyään Vampyyriherrat - ja herrattaret Kurkelasta jäivät katselemaan sopuleita ja odottamaan että vastustaja tajuaisi toivottoman tilanteensa ja luovuttaisi. Sompion Sopulit kuitenkin taistelivat urhoollisesti ja onnistuivat katkaisemaan yhden vampyyriherran pään sekä estämään molempien maalit niin, että lopulta Anttilan kulmilta noukitut pelaajat ratkaisivat pistepelin Kurkelan kulmahampaiden hyväksi. Sopuleidenkaan puolesta kisa ei ollut aivan reilua ja pelin loppupuolella tuomareiden oli vaikeaa saada selvää kaikista sääntörikkomuksista.

![alt text](/siteTexts/blogEntries/6/image-1.jpeg)

Örkkimörkkien ja Rappion etujoukkojen välinen peli oli lähinnä nyrkkien heiluttelua kentällä ja tuomarin viheltäessä pelin poikki kymmenen aikaa illalla, pelaajat jäivät vieläkin tappelemaan kentälle voitosta. Tätäkin tekstiä kirjoittaessa peli on kuulemma käynnissä ja taistelu on kovaa. Örkkimörkkien valmentajan mukaan he johtavat kisaa vaikka tilanne on Rappion etujoukoille 1 - 0. Toimittajan veikkaus on että Örkkimörkit eivät vielä ole tajunneet, että pelissä olisi tarkoitus saada pallo kentän loppuun asti, sillä joukkoe on keskittynyt lähinnä murjomiseen. Peli todennäköisesti päättyy vasta pelaajien lopulliseen uupumiseen.

![alt text](/siteTexts/blogEntries/6/image-2.jpeg)

Kisan ensimmäisen kierroksen stadionherkut tarjosi Keravan Pullat OY - jolla on leivoksia myynnissä myös Keravapäivänä Keravan aukiolla. Käy tukemassa kisaa ja osta seuraavat herkut jo valmiiksi seuraavalle kierrokselle!