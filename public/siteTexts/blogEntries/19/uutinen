# Kova siirto Punaisilta

Keravan Punaiset otti Yhteen Kurkelan Kulmahampaiden kanssa, ja tätä ennen liigaykkösenä olleille Punaisille, oli revanssi taas keran nöyryyttävä tappio. Suurien odotuksien myötä kiinnitetty Giuseppe "Il Seppo" Seppänen, Italiansuomalainen kokenut jalkapallovalmentaja ei ole vakuuttanut toiminnallaan. Huhutaan, että kentän laidalla oli seuraamassa erään paikallisen virvoitusjuomatehtaan markkinointiväkeä, joten tappio oli Punaisille erityisen karvas. Siitä syystä Il Seppo onkin kutsunut joukkueen johtoportaan sekä sponsorien edustajat hätäkokoukseen selvittämään joukkueen tilaa, sekä aloittamaan YT-neuvottelut Pelaajaorganisaatiossa.
Olemmekin jo saaneet tietää ensimmäisistä pelaajavaihdoksista, joiden tarkoitus on potkia pois alisuoriutuvaa ainesta, ja tasapainottaa joukkueen taloutta.

# Pylly Aleksi korvaa Tony Halmeen

![alt text](public/siteTexts/blogEntries/19/IMG-20250917-WA0025[1].JPG)

Kenties eriskummallisin ja hämmentävin siirto tapahtui, kun kesken joukkuejohdon hätäkokouksen, Kurkelan Kulmahampaiden päävalmentaja Aleksi rysäytti muhkealla perällään toimiston oven saranoiltaan, ja julisti teatraalisesti tulleensa pelastamaan joukkueen. Vai oliko se sittenkään kaikkien tuntema valmentaja, vai kenties taas yksi kulmahampaiden katalista juonista, jonkinlainen klooni, tai sattumalta täysin identtinen henkilö? Emme kenties koskaan saa tietää, mutta mysteeri on jo saanut internetin kuohumaan. Miksi Aleksi on päättänyt tulla pelaamaan kilpailevaan joukkueeseen kesken kauden? Entä onko kukaan nähnyt Pylly Aleksia, ja Aleksia samassa huoneessa samaan aikaan? Entä heidän pakaroitaan? Miksi Kulmahampaiden Aleksi piilottelee persposkiaan julkisesti? 
Nämä kysymykset ovat saaneet aikaan internet kampanjan #paljastakaaposket, jossa Blood Bowl fanit vaativat Kulmahampaiden Aleksia paljastamaan takapuolensa.

Varmaa on, että joukkueenjohto oli vaikuttunut Pylly Aleksin kivenkovasta otteesta, ja maailmanluokan gluteus maximuksista, joten he siltä seisomalta päättivät erottaa joukkueesta Tony Halmeen, joka oli kärsinyt viime ottelussa vakavan vammman, ja joutunut lopettamaan testosteronikuurinsa. Kun Halme sai kuulla tästä, katosi hän ilmaan, ja joukkuejohto muisti että hänhän oli kuollut jo viisitoista vuotta sitten.

**Raimo Vaahtopää**

Myös joukkueen alkuperäisjäsenistöön kuuluva, konkari Raimo Vaahtopää sai lähtöpassit joukkueesta. Raimon asenneongelmat, ja tulehtuneet välit joukkueen potkaisijaa, ja ex-vaimoaan Iina Vaahtoparta-Ipaa kohtaan ovat hiertäneet joukkueen yhteishenkeä jo alkukaudesta lähtien. Jo ensimmäisten pelien jälkeen, kuullessaan Ipan pestistä joukkueen potkaisijana, on hänen kerrottu todenneen "No kyllä minäkin!", ja alkaneen opettelemaan potkaisutaitoja, luoden tarpeettoman kilpailuasetelman tiimin sisällä. Tähän asti päävalmentaja Julius Alenius on pitänyt Vaahtopartaa joukkueessa, sillä hän on "Hyvä äijä". Vaahtoparran korvaa linjamies Simo Sima.
