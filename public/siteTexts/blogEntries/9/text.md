
# Puolet Ahjon kahjoista päivystykseen ja Keravan juoksukaljojen liukastuminen juuri ennen maaliviivaa.   

Ensin pieni anteeksipyyntö uskollisille lukijoille – Keravan Blood Bowl -blogin toimitus etsii yhä uutta tukijaa, joten sisältö syntyy tällä hetkellä lähinnä työnhaun ohella. Viime viikolla ehdittiin kuitenkin seurata Ahjon Kahjojen ja Keravan juoksukaljojen välistä veret seisauttavaa vääntöä.

Matsi alkoi rytinällä, kun molempien joukkueiden pelaajat rynnistivät keskiviivalta kuin härät areenalle, tähtäimessään vastustajan luut ja nahka. Ahjolaiset ottivat heti kylmää kyytiä – pelin ensimmäinen ahjolaisten taklaus päättyi mahalaskuun molemmilta. Onneksi koutsi oli sentään varmistanut, että pallo pysyy tallessa, vaikka miehet lentelevät.

![alt text](/siteTexts/blogEntries/9/image.jpeg)

Kahjot koettivat sinnikkäästi murtautua läpi puolustuksesta, mutta joka kerta kuin puolta vaihdettiin, seinä nousi vastaan. Pallonkuljettajalle ei löytynyt edes hiiren mentävää rakoa.

![alt text](/siteTexts/blogEntries/9/image-2.jpeg)

Juoksukaljat puolestaan saivat pelin alussa murjottua sairastuvalle useamman ahjolaisen. EA tiimi ihmetteli useita ruhjeita, jotka näyttivät veitsen aiheuttamilta viiltohaavoilta. Täten Juoksukaljat pääsivät kuitenkin pelaamaan ylivoimalla. Ensimmäinen maali tuli kokeneen konnan Syyhkyn (nopeet lasit) ja hänen siivekkään apurinsa käsialana.

![alt text](/siteTexts/blogEntries/9/image-3.jpeg)

Toinen Keravan juoksukaljoken maali syntyi suorastaan tuurilla yhdessä vuorossa. Vaikka pallo oli potkaistu Ahjolaisten kenttäpuoliskolle, niin Keravan juoksukaljat saivat varaslähdön ja ottivat pallon haltuun. Kolmas maali jäi kuitenkin haaveeksi, kun viimeisellä vuorolla Juoksukaljojen pelaaja veti klassisen banaaninkuori-liu’un ja kupsahti juuri ennen maaliviivaa.

![alt text](/siteTexts/blogEntries/9/image-4.jpeg)