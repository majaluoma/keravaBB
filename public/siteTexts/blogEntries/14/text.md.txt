# Giuseppe Seppäsen huhuttu shokkisiirto. 

Real Madridin apulaisvalmentajasta, suomen italialaisesta Giuseppe "Seppo" Seppäsestä pyörii La Ligassa pöyristyttäviä huhuja.  
Koneellisesti käännetty Italiasta

artikkeli kirjoitettu pasta ja urheilulehti Palla e Pastaan Italiassa 29.8

![alt text](/siteTexts/blogEntries/14/image.jpeg)

Pohjoisessa suomessa, Kerava Cup nimisessä pikkuliigassa pelaava Keravan Punaiset on huhujen mukaan sopimusneuvotteluissa Seppäsen kanssa valmennus sopimuksesta ainakin tälle kaudelle. 

Sekalaisen ja amatöörimäisen tiimin tavoite on ollut kerätä sponsoreita, erityisesti paikallisen virkistysjuomatehtaan sponsorisopimus, ja vaikka he ovat nauttineet odottamatonta menestystä kentällä, karttavat sponsorit joukkuetta kaukaa. 

Tietojemme mukaan sponsorikadon syy, liigajohdosta huolimatta, on joukkueen pelaajien yleinen siivottomuus ja törkeä kielenkäyttö, mutta erityisesti joukkueen päävalmentajan epäortodoksinen valmennustyyli ja kielenkäyttö on saanut kritiikkiä kilpakumppaneilta ja myös sponsoripuolelta.

Yritimme haastatella Kerava Cupin liigakomissiota asiaan liittyen, mutta kävi ilmi, että liigakomissio koostuu yksinään Keravan Punaisten päävalmentajasta Julius Aleniuksesta, joten emme vaivautuneet.

Aleniuksen käytös, yleinen siivottomuus ja raskas päihteiden käyttö on huomattu myös yleisön keskuudessa.

![alt text](/siteTexts/blogEntries/14/image-1.jpeg)

"Olen käynyt lapsieni kanssa katsomassa (Kerava Cupin) pelejä niin usein kun pystyn, ja kun on ronski peli kyseessä niin on aivan normaalia että pelaajatkin ovat hieman erikoisempaa väkeä, mutta viime pelissä oli kyllä vaikea katsoa sitä menoa Punaisten kentän laidalla. Perheemme kannattaa Punaisia, sillä lapsemme tykkäävät koffin mausta, mutta kovin kauaa ei tätä voi katsoa, vaikka hyvin on liiga mennyt. Näimme kun valmentaja pyllähti takapuolelleen kentälle, ja alkoi horista jotain että Keravan Juoksukaljojen päävalmentaja olisi käynyt siirtämässä hänen tuoliaan. Peli oli Ahjon Kahjoja vastaan. Olikohan edes tietoinen."

Vastaavanlaiset kommentit ovatkin synnyttäneet suurta liikettä joukkueen fanien keskuudessa, ja punaisten ainoa sponsori, TMI Jarmon Maansiirtofirman johtoporras onkin vedonnut Punaisiin jotta he parantaisivat imagoaan.

Tästä syystä Punaiset ovat pyrkineet saamaan joukkueeseensa ammattimaista ja tyylikästä otetta, Italialaista tietenkin. Seppäsen mahdollinen rooli organisaatiossa on vielä epävarma, mutta se on taattu, että Italialaisen herrasmiehen ja pallopelien ammattilaisen läsnäolo kentän laidalla tulee lainaamaan joukkueelle korotetumpaan imagoa ja kaupallista houkuttelevuutta. Siirto voi kuitenkin aiheuttaa epävarmuutta joukkueen johdossa, ja asettaa painetta päävalmentajalle. On myös kyseenalaista, mistä sponsoriton Punaiset saavat rahat Seppäsen palkkioon. Kenties takana toimii Kulmahampaiden massiivinen rahoituskone...

Emme tavoittaneet Julius Aleniusta haastatteluun, koska emme halunneet.

![alt text](/siteTexts/blogEntries/14/image-1.jpeg)