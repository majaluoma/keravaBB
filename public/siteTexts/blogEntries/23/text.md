# Työsuojeluviranomaiset kauhuissaan: Keravalla pelataan liigaa työmaalla
Työsuojeluviranomainen on ottanut kantaa Keravan viimeaikaisiin tapahtumiin Blood Bowl -liigan ympärillä. Ennen kuin Anttilan kentän rakennustyöt ovat edes valmistuneet ja työmaa-alue purettu, ovat liigan joukkueet jo livahtaneet aitojen yli pelaamaan Anttilan kentälle. Tällainen toiminta, lisäksi että on täysin mautonta, vaatisi työturvallisuuskortin, turvakengät, kypärän, hygieniapassin, kenttäkortin, s-etukortin sekä 27 muuta pätevyyttä, mutta pelaajilta ei löytynyt mitään näistä, kommentoi työsuojeluvaltuutettu viimeisintä peliä. Kentällä nähtiin viime viikon keskiviikkona ottelu Ahjon kahjojen ja Keravan juoksukaljojen välillä.

Ottelu alkoi epäonnisesti, kun Juoksukaljojen Junkkarinen sai puukotettua useaan otteeseen Kahjojen väliaikaisesti palkatun ison jättiläisen alas. Pelin alussa sairastuvalle päätyi tasaisesti porukkaa molemmista joukkueista. 

![alt text](/siteTexts/blogEntries/23/image-4.jpeg)

Juoksukaljat kuitenkin onnistui viemään pallon hyökkääviltä Kahjoilta ja viemään sen kentän nurkkaan. Maalin tekemisen sijaan Syyhky viivytteli yksin maaliviivalla vielä 3 vuoroa, jonka aikana Juoksukaljat pelasivat passittivat useamman örkin sairastuvalle. 

![alt text](/siteTexts/blogEntries/23/image-3.jpeg)

Seuraava puoliajan aikana Juoksukaljat tekivät ensin toisen maalinsa hyökkääjinä. Ahjon kahjot päättivät että kolmatta maalia ei annettaisi, joten he kasasivat pallon ympärillä timanttisen puolustuksen. Kahden vuoron kamppailun jälkeen juoksukaljat kuitenkin onnistui nappaamaan pallon piirin keskeltä ja viimeisellä vuorolla viemään sen maaliin. Peli päättyi 3 - 0 Juoksukaljoille.

![alt text](/siteTexts/blogEntries/23/image-2.jpeg)

Seuraavassa pelissä tämän viikon tiistaina Juoksukaljat hävisivät Rappion etujoukoille pistein 2 - 1. Peli oli tiettävästi ensimmäinen, jossa matsin pituutta rajoitettiin ottamalla aikaa. Jokaiselle vuorolle oli määritelty viiden minuutin maksimiaika ja kaksi kertaa valmentaja saattoi käyttää niin paljon aikaa kuin halusi. "Ehdin nyt keskiviikkona katsomaan Matrix -elokuvan loppuun" kommentoi sääntöjärjestelmää Rappion etujoukkojen valmentaja.

Pelissä Rappion etujoukot onnistuivat tasaisen tehokkaasti kamppaamaan Juoksukaljojen pelaajia, vaikka vakavia tapaturmia pelissä ei tapahtunut kuin kaksi. Juoksukaljojen tähtipelaaja Syyhky, joutui EA-pisteelle yhdeksi hyökkäysvuoroksi, jolloin kentällä päähyökkääjän asemaa korvasi Tölkki niminen gobliini. Epäonnistuttuaan pallon nostossa kuusi kertaa peräkkäin, pallo päätyi Rappion etujoukoille ja peli oli pelattu.

![alt text](/siteTexts/blogEntries/23/image.jpeg)

## Myös Sinkan museon rakennusmaalla pyörii huhuja
Keravalla on myös vaivihkaa alkanut toinen rakennusprojekti, josta kaupungin rakennusvirastolla ei ole antaa tarkkaa kuvausta julkisuuteen. Sinkan alkuvuoden uusi muisaiseen Egyptiin sijoittuva näyttely on yhtäkkiä johtanut koko Sinkan remontointiin. Projektinjohtaja, joka on myös tunnettu Blood Bowl fani, vihjaa että rakennusprojektin on tarkoitus saattaa näytille ennenäkemätön arkeologinen löyty 6 vuosituhannen takaa. Toimitus on saanut rakennusaluelta yhden valokuvan nimettömäksi jäävältä kontaktilta. Rakennusprojektissa on suuria yhteneväisyyksiä Blood Bowlissa käytettyyn kentän ruudutukseen sekä areenan mittoihin. Seuraamme kiinnostuneina rakennusprojektin etenemistä.

![alt text](/siteTexts/blogEntries/23/image-6.jpeg)