# Joukkue-esittely: Blackbears
![alt text](/siteTexts/blogEntries/3/BLACKBEARSlogo.png)
\
**Blackbears, tai tuttavallisemmin Mustakarhut**, on perinteikäs Keravalainen höntsäilyporukka. Keski-ikäiset ulkoilmaurheilusta nauttivat keravalaiset ovat Mustakarhuina osallistuneet jos jonkinlaisiin kyläkisoihin ja lelusarjoihin. Eräänä päivänä porukkaan ilmestyi uusi naama (kukaan ei tiedä, mistä hän ilmestyi), joka ylipuhui porukan ilmoittautumaan muille tuntemattomaan Kerava Cupiin, jossa pelataan peliä, jota kutsutaan *Blood Bowliksi* – kuulemma jotain rugbyn suuntaista. Vaikka Mustakarhut eivät ihan tiedä, mihin soppaan he ovat joutuneet ja mitä heillä on vastassaan, niin perääntyminen ei tule kyseeseen. Uusi tulokas nimesi itsensä jo joukkueen valmentajaksi, ja hänellä on outo kiilto silmissään...

*Valmentaja: Oona, Roster: Human*

[Blackbears BB Roster](https://bbroster.com?code=t9t35m0f0d3r3y1p42n1a1e53v20p42s1p42s4n1p42s2p39p39i00001p41p41a1e2v20p39s3p39p40e40a1s3v20p5x13s2IBlackbears:Orson:Nalle:Mischa:Bamse:Teddy:Winnie:Bj%C3%B6rn%20II:Bernard:Baloo:Koda:Ursula:Wojtek)
