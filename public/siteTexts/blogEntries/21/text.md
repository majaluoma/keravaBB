#### Toinen Blood Bowl -liiga käynnistyy Keravalla ####

**Keravan kirjaston Onnilassa** on pyörinyt huhupuheita toisesta Blood Bowlin paikallisliigasta, ja toimittajamme lähti selvittämään asiaa.
Tavoitimme kyseiseen mysteeriliigaan osallistuvan örkkijoukkueen päävalmentajan, joka paljasti kyseessä olevan *Klondyke Bowl*. Klondyke Bowlin kotipesä sijaitsee Saviolla, ja siinä kilpailee kuusi joukkuetta.
Liigan avausotteluita käydään paraikaa.

Kerava Cupin osallistujajoukkueiden valmentajat suhtautuvat tietoon kilpailevasta liigasta vaihtelevasti. Nimettömänä pysyvä valmentaja kommentoi, että kyseessä lienee "varmaan jonkin sortin Ö divarin höntsäilijöitä." Kaikki
eivät kuitenkaan ole näin ylimielisiä, vaan yleinen suhtautuminen on terveen kilpailuhenkinen. Toimituksenkin korviin on kantautunut, että Klondyke Bowlin osallistujajoukkueiden valmentajakaartissa olisi hyvinkin kokeneita konkareita.

Toisen liigan ilmestyminen näin pieneen kaupunkiin kuitenkin herättää kysymyksen; mikä on Keravan kaikkien aikojen paras Bloow Bowl -joukkue? Liigat pyörivät itsenäisesti omilla puolillaan Keravantietä, mutta ultimaattisen voittajan
löytämiseksi on jo kaavailtu Keravan Mestarien Turnaus 2026 -tapahtuman järjestämistä. Toimitus jää seuraamaan tilannetta.
