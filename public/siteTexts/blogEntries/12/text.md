# Tähtipelaaja ei riittänyt tuomaan voittoa Sompion Sopuleille Blackbearsejä vastaan

## Tiivistelmä

- Sompion Sopulit pelasivat runkosarjan ensimmäisen kierroksen viimeisen ottelunsa Blackbearsejä vastaan
- Tähtipelaaja Skitter Stab-Stab oli palkattu tasoittamaan puntteja
- Blackbearsit pysyvät voittamattomina ottelun päätyttyä 2-1
- Sompulit pääsevät vihdoin täydellä neljän Runnerin kokoonpanolla seuraavaan otteluun

![alt text](/siteTexts/blogEntries/12/sompulitsmall.jpg)

**Kerava Cupin** runkosarja lähenee puoliväliä, kun Sompulit kohtasivat viimeisen vastustajansa Blackbearsin. Vaikka muu Kerava oli sadesumun peitossa, niin pelikentällä sää suosi ja paikalle oli saapunut huimat 12 000 katsojaa. Tämän ottelun yllätyksenä oli altavastaajan eli Sompion Sopuleiden väliaikaiseksi tueksi palkattu tähtipelaaja Skitter Stab-Stab, joka herätti vastustajissa ansaittua pelonsekaista kunnioitusta.

Jännitys kohosi välittömästi ensimmäisen puoliajan alkaessa, kun Blackbearsien alkusyöttö venyi liian pitkäksi ja pallo päätyi suoraan Sompuleiden juoksijan haltuun. Sehän päättyi arvattavalla tavalla, eli ensimmäistä Sompuleiden maalia hurrattiin jo toisella vuorolla. Sisuuntuneina Blackbearsit käynnistivät oman taktisen hyökkäyksensä, mutta vaikka pallo lepäsi jo maalialueella, eivät mustakarhut ehtineet saada maalia ennen puoliaikapillin vihellystä. Tunnelma taisi tiivistyä liiaksikin, sillä Mustakarhujen valmentaja nähtiin pyllähtävän aitiossa kumoon istuessaan ohi tuolistaan. Suurimman vahingon kärsi onneksi kaatunut kahvi. 

Mustakarhut kuitenkin saivat tsemppiä faniensa raikuvasta hurraamisesta ja valmennuskin vaikutti poikkeuksellisen briljantilta, unohtamatta ylivoimaetua toisella puoliajalla. Tasoitusmaali nähtiinkin vuorolla 11. Hikikarpalot kihosivat ohimoille kun Sompuleiden hyökkäys alkoi ja juoksija kuljetti pallon keskiviivan yli; mutta sitten tulikin kriittinen harha-askel, ja juoksija levisi nurmelle ryntäämisen sijasta. Mustakarhut eivät aikailleet rankaisua, vaan upealla syöttöpelillä varmistivat johtomaalin. Sompulit yrittivät tasoitusta oppkirjamaisella tarkkuudella, mutta yritykseksihän se jäi.

Mites se tähtipelaaja? Skitter Stab-Stab oli ensimmäisellä puoliajalla väistellyt alasarjalaisten lyöntejä kuin liukas saippua sekä kampannut ratkaisevasti pallonkantajaa, mutta toisella puoliajalla hän sai jonkinlaisen verenhimoisen fiksaation Mustakarhujen jätistä; rotta huitoi puukkoaan herkeämättä, mutta ei saanut aikaiseksi mitään vahinkoa.

Blackbears jatkaa yhä voittamattomana seuraavaan otteluunsa Keravan Juoksukaljoja vastaan. Huhu kertoo, että mustakarhut oppivat paljon uusia temppuja tästä ottelusta. Sompion Sopulit jäävät odottamaan arpaa seuraavasta vastuksesta; tällä kertaa he kuitenkin pääsevät iskemään täydellä neljän juoksijan kokoonpanolla, sillä vain yksi linjamies loukkaantui vakavasti tässä ottelussa.

**Yhteenveto**

Blackbears:
- 2 TD
- 1 SPP Casualty caused
- 0 Casualties suffered
- 80 k Winnings
- 3 League points

Sompion Sopulit:
- 1 TD
- 0 SPP Casualties caused
- 1 Casualties suffered (1 MNG)
- 70 k Winnings
- 0 League points
