# Joukkueiden ulkopuoliset paikkaajat epäonnistuneet täyttämään lupauksiaan seitsemännellä kierroksella

Kerava Cupin seitsemäs kierros on nyt pelattu ja toimitus ehti seurata kahta peliä liigan aikana. Toinen näistä oli Keravan juoksukaljojen ja Sompion sopuleiden välinen ottelu ja toinen taas Keravan punaisten ja Blackbearsin kamppailu. Molemmissa peleissä vastassa olevien joukkueiden väliset vedonlyöntiarvot olivat pahasti epätasaiset, joten kentällä nähtiin arvokkaita palkattuja lisätiimiläisiä. 

Sompion sopulit päätyivät palkkaamaan katsomosta väliaikaispelaajaksi isoimman kannatajiinsa kuuluvan korston (Rat Ogre), joka astui kentälle aitoja kaihtamatta. Odotukset olivat isot, mutta heti ensimmäisellä puoliajalla tämä korsto hakkasikin suutuspäissään omaan tiimiin kuuluvan Vinkku "Kipsi" Kipon sairastuvalle. Seuraavaksi olikin korston oma vuoro, kun surkea taklaus (tupla both down) päätyi siihen, että Lokki potkaisi jättirotan palleja sellaisella voimalla, ettei korstoa loppupelissä enää nähty.

![alt korstoa](/siteTexts/blogEntries/22/image.png)

Toinen jännittävä tilanne nähtiin toisella välierällä kun Myrskylän rottaveljekset piirittivät pallonkantaja Syyhkyn jumiin lähes kentän laitaan yhdessä muutaman muun rottapelaajan kanssa. Keravan juoksukaljat päätyivät pallon pelaamisen sijaan osallistamaan koko joukkoeensa turpasaunaan. Tämä päätyi lopulta siihen, että Räyskä Myrskylä toisenkin tiimiläisen kera ajettiin kentältä katsomon murjottavaksi. Myös pallonkuljettaja Syyhky osallistui murjomiseen uusilla taidoillaan varustettuna (Block skill). 

Peli päättyi lopulta 2 - 0 Juoksukaljojen eduksi.

Myös Blackbearsia vastaan tiimin arvossa mitattuna alivoimainen Keravan punaiset joutui palkkaamaan riveihinsä uusia pelaajia. Sekä sahaaja69 että kohuttu Pyllyaleksi päätyivät kentälle pelaamaan. Tässäkin kohti ulkopuolelta palkatut lisäjäsenet eivät tuottaneet odotettua tulosta. Sahaaja69 oli ensimmäisellä yrittämällään sahannut itseltään korvan irti ja joutui loppupeliksi vetäytymään kentältä. Tämä jätti Blackbearseille vapaat kädet murjoa kentältä pois myös jättimäisen Yetipelaajan.

![alt text](/siteTexts/blogEntries/22/image-1.png)

Tällä aloituksella peli ei voinut päättyä kovinkaan hyvin Keravan punaisille. Pyllyaleksi koitti tasoittaa peliä viemällä pallon uhkarohkeasti maaliin, mutta päätyi kaatumaan nolosti maaliviivalle. Blackbearsit taas kapitalisoivat tilanteen, nappasivat pallon ja veivät sen maaliin voittaen pelin  2 - 0.

![alt text](/siteTexts/blogEntries/22/image-2.png)