# Keravan palloliiga -yhdistys ja muutama pelikatsaus
Keravan toinen Blood Bowl -turnaus, johon tämä blogi on erityisesti keskittynyt on virallisten huhujen mukaan saanut epävirallisen yhdistyksen taakseen. Tämän vuoden puolella perustetusta Keravan palloliigan yhdistyksestä (tuttavallisesti KPL) saa tietoja vain kyselemällä siitä Prisman edustalla käveleviltä kaupunkilaisilta. Toimituksen tekemä nopea yhteydenotto järjestörekisteriin ei ainakaan vielä tuottanut tuloksia.

Sillä välin tämän vielä hämärän peitossa oleva yhdistys, joka on ottanut Keravalla pelattavan pukaripalloliigan hallittavakseen, on ehtinyt puuhailla sitä sun toista. Tämän pelikierroksen jälkeen pelattavista finaaliotteluista on esimerkiksi päästy yhteisymmärrykseen. Neljä parasta pelaajaa kohtaavat satunnaisissa otteluissa, joista paras valitaan lopulliseen finaaliotteluun. Yhdistys on myös laatinut liigalle uuden logon ja julistautunut Anttilan muistoareenan omistajaksi. 

![alt text](/siteTexts/blogEntries/24/KPL_logo_pallot.png)

Sillä välin kun toimitus on odottanut lisätietoja hankkeesta, se on ehtinyt seurata myös muutamia pelejä kierroksen aikana. Sahaaja69 -pelaajan tilauskirja on ollut täysi kun hän on ottanut osaa useaan peliin kierroksen aikana. Kulmisten ja Kahjojen matsissa tämä mottorisahamurhaaja teki myös ensimmäisen maalinsa, kun sattuma pompautti pallon hänen käsiinsä. Tämä matsi päätyi tasapeliin ja kenties koska Sahaaja osallistui pallonkuljettamiseen, uhreja tuli maltillisesti.

![alt text](/siteTexts/blogEntries/24/image.png)

Kierroksen kaikki pelit olivat tikkoja, sillä vain Sompion sopulit onnistuivat tekemään kaksi maalia vastustajansa kohtaan. Ehkä rottien onni on kääntymässä ja reviiri laajentumassa myös muille Keravan kaduille. Monet Keravan yössä haastatellut ohikulkijat ovat kertoneet rottahavaintojen lisääntymisestä joka puolella kaupunkia. Kuvassa tiukkaa taistelua pelissä, jossa myös Rappion etujoukoilla oli omat kohokohtansa. Pro Martti onnistui pidäddetelääm joukkoa rottia yksinään

![alt text](/siteTexts/blogEntries/24/image-3.png)

Keravan juoksukaljat viimeaikaisista onnistumisistaan huolimatta kärsivät rökäletappion Keravan punaisia vastaan. ensimmäisellä kierroksella Juoksukaljojen maali jäi saamatta, sillä pallonkantaja ei onnistunut väistämään Antero Sakkasen kampitusta oman liikkeensä aikana. Kyseessä ei kuitenkaan ollut kuuluisa Syyhky, jonka pallonkosketus on kultainen. Pelin toisella kierroksella tilanne äityi niin pahaksi, että Keravan punaiset onnistui pitämään palloa maaliviivalla neljä kierrosta ja murjomaan avuttomia pelaajia kentällä.

![alt text](/siteTexts/blogEntries/24/image-2.png)
